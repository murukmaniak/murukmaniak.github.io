<!DOCTYPE html>
<html lang="en">
<head>
	<meta charset="UTF-8">
	<title>Громадянський рух - Відсіч</title>
</head>
<body>
<div>
	<p>Громадя́нський рух «Ві́дсіч» — український громадянський рух, що виник у лютому 2010 року як реакція на новоприйдешній режим Віктора Януковича та пов'язані з ним антиукраїнські та соціально-економічні деградаційні тенденції.</p>
	<p>За інформацією активістів, після президентських виборів 2010 року, на яких переміг Віктор Янукович, патріоти та небайдужі громадяни, які раніше брали участь у протестних кампаніях, вирішили зібратися і обговорити суспільно-політичну ситуацію, яка склалась в Україні, та можливі наслідки й небезпеки від новоприйдешньої влади. На збори також були запрошені друзі, знайомі, учасники різних організацій.</p><br>
	<p>Як повідомили учасники руху, зустріч була призначена на 20 лютого 2010 року в Києві. Ця дата вважається днем заснування Відсічі, оскільки на зборах вирішили організуватись для подальшої діяльності, окреслили деякі принципи та напрямки активності майбутнього руху.</p>
	<p>За інформацією активістів, у створенні Відсічі брали участь як учасники попередніх рухів спротиву (Революції на граніті, руху «Україна без Кучми», Громадського комітету опору «За правду!», Громадянської кампанії «Пора!» (чорної) та ін.), так і просто свідомі громадяни.</p>
</div>
<style type="text/css">
	div{
	margin: auto;
    width: 60%;
	}
</style>


</body>
</html>